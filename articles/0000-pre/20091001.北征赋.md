# 北征赋

 

京城者，国之重也。其繁昌隆盛，非言语之所能明。吾心向往之久矣。今北上求学以遂己梦，特赋之。其辞曰：

粤岭隆伏，亦藏猛虎；南域波涌，同潜巨龙。十二载求学路，二十年育儿心。辞父母而北上，别故友以远游。只雁搏长空，孤身落江湖。藉迅车而驰骋，乘雾气而前奔。经昼夜而始至,过江河以方达。千峰崔嵬,万山嵯峨。三海涛跃,九湖波起。孤舟可凌沧海，独鸿克越云霄。风呼啸而鸣乔木，霜凝结而染林梢。宇屋鳞列，台榭鹤立。一路长歌向日月，几觚浊酒叹年华。虽无轼以登望，心骋愿而神往。有层楼以障目，梦将至而意达。曙至催鸡晓，日起唤人明。一轮巨日东方红，半壁朝霞笑意浓。亭午时分，脚踏京域。举目傲望，挥手奋扬。

高楼矗立兮触云，阔道直铺兮达际。路有芳草，石靡埃尘。车行有序，人行有则。灯明炳以耀室，树郁茂而缀城。空飞行鸟（飞机），地走神蛇（地铁）。壁平如镜兮，可映日月。户多如棋兮，能布千秋。商铺琳琅繁目，酒肆醇酿沁脾。人善忱热，众允温恭。京都之休，不一言之。

中华崛起，华夏腾飞。功绩瞩目，足载史册。国势虽盛，天下未平。邦运虽昌，领权未定。外忧扰目，内患滋心。富商虽多，贫农不少。于是乎北征求学，上进修能。惟祖国之隆恩，思父母之渥泽。望江山之休美，敢诚誓而人先。奋翼击空，举足履川。扬帆济海，携籍践涂。知吾岁之方壮，当奋力而求知。望东边而日起，傲长古而为龙。观西山之落日，悟年华之易逝。临川始知江无穷，对镜方悟人易秋。长江浩荡，人生倏短。须臾青春，岂可荒废？学古鉴今，明理中外。交友惟书，视书如友。多方涉猎，先博后渊。乏智明以达学，岂有余思谈私情？仰明月以誓愿，对长空而明志。我若不为天下苦，世上何事可认真？慷慨兮舒怀，踟躇兮言志。举剑兮对月，畅饮兮赋诗。我为乾坤弹筝琴，天下谁人是知音？结同道而为盟，交真友以耿诚。以天下为己任，心明烛其如灯。为求邦国安盛，愿南北而长奔。国与家俱为重，愿不负两重恩。四春秋始学就，几十载方梦成。如龙驾凤学鹏，踏青云以北征。

 

​            2009-10-1

